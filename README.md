# goit-js-hw-07

Mодуль 7. DOM. Події

Якщо у першій половині курсу розглядався синтаксис мови, то зараз ти розпочинаєш
новий етап. Час підбити перші підсумки про те, що вже зроблено у модулі 7.

Перевір себе — наразі ти маєш уявлення:

    що таке об'єктна модель документа і як будується ієрархія DOM-елементів
    про основні властивості та атрибути DOM-елементів
    як маніпулювати DOM деревом, створюючи та видаляючи елементи в ньому
    про сутність та функціонал подій у браузері
    про обробку подій з використанням методів addEventListener(), removeEventListener()
    як застосовувати події елементів форм

Прийшов час на практиці закріпити ці знання!

Домашнє завдання №7

    Створи репозиторій goit-js-hw-07
    Прочитай кожне завдання та виконай його в редакторі коду
    Завдання виконані в точній відповідності до ТЗ (забороняється змінювати вихідний HTML завдання).
    У консолі відсутні помилки й попередження під час відкриття живої сторінки завдання.
    Переконайся, що код відформатований за допомогою Prettier, а в консолі відсутні помилки й попередження під час відкриття живої сторінки завдання.
    Здай домашнє завдання на перевірку

Формат здачі: Домашня робота містить два посилання: на вихідні файли та робочу
сторінку на GitHub Pages.

Завантажуй стартові файли з готовою розміткою та підключеними файлами скриптів
для кожного завдання. Скопіюй їх собі у проєкт. Зверни увагу, що стартові файли
знаходяться в папці src. Але для створення живої сторінки на github дуже
важливо, щоб файл index.html був в корені проєкту, тобто без додаткових
вкладеностей. Тому ти маєш перенести собі в проєкт лише вміст папки src, а сама
папка src тобі не потрібна.

Для стилізації розмітки твоїх завдань використовуй цей макет.

Завдання 1

HTML містить список категорій ul#categories.

<ul id="categories">
  <li class="item">
    <h2>Animals</h2>
    <ul>
      <li>Cat</li>
      <li>Hamster</li>
      <li>Horse</li>
      <li>Parrot</li>
    </ul>
  </li>
  <li class="item">
    <h2>Products</h2>
    <ul>
      <li>Bread</li>
      <li>Parsley</li>
      <li>Cheese</li>
    </ul>
  </li>
  <li class="item">
    <h2>Technologies</h2>
    <ul>
      <li>HTML</li>
      <li>CSS</li>
      <li>JavaScript</li>
      <li>React</li>
      <li>Node.js</li>
    </ul>
  </li>
</ul>

З використанням властивостей і методів DOM-елементів, напиши скрипт, який:

    Порахує й виведе в консоль кількість категорій в ul#categories, тобто елементів li.item.
    Для кожного елемента li.item у списку ul#categories знайде й виведе в консоль текст заголовка елемента (тегу <h2>) і кількість елементів у категорії (усіх <li>, вкладених у нього).

На що буде звертати увагу ментор при перевірці:

    Кількість категорій, їх назва та кількість елементів отримані за допомогою властивостей і методів DOM-елементів
    Дані за кожною категорією були отримані й виведені в консоль у тілі циклу або методу forEach()
    У консолі має бути виведено наступне повідомлення: https://prnt.sc/AsyCBOqDYrl1

Завдання 2

Напиши скрипт для створення галереї зображень на основі масиву даних. HTML
містить список ul.gallery.

<ul class="gallery"></ul>

Використовуй масив об'єктів images для створення елементів <img>, вкладених в

<li>.

Ти можеш створити й додати HTML-елементи, використовуючи
document.createElement() і elem.append() або шаблонні рядки і
elem.insertAdjacentHTML().

    Усі елементи галереї повинні додаватися в DOM за одну операцію додавання.
    Додай мінімальне оформлення галереї флексбоксами через CSS класи.

const images = [ { url:
"https://images.pexels.com/photos/140134/pexels-photo-140134.jpeg?dpr=2&h=750&w=1260",
alt: "White and Black Long Fur Cat", }, { url:
"https://images.pexels.com/photos/213399/pexels-photo-213399.jpeg?dpr=2&h=750&w=1260",
alt: "Orange and White Koi Fish Near Yellow Koi Fish", }, { url:
"https://images.pexels.com/photos/219943/pexels-photo-219943.jpeg?dpr=2&h=750&w=1260",
alt: "Group of Horses Running", }, { url:
"https://cdn.pixabay.com/photo/2019/05/17/09/27/the-alps-4209272_1280.jpg", alt:
"Alpine Spring Meadows", }, { url:
"https://cdn.pixabay.com/photo/2019/05/16/21/10/landscape-4208255_1280.jpg",
alt: "Nature Landscape", }, { url:
"https://cdn.pixabay.com/photo/2019/05/17/04/35/lighthouse-4208843_1280.jpg",
alt: "Lighthouse Coast Sea", }, ];

На що буде звертати увагу ментор при перевірці:

    Створена й додана в DOM галерея із шести зображень
    Галерея додана у список ul.gallery і являє собою 6 елементів <li>, в які вкладені елементи <img>
    Для створення елементів <img> використані дані з масиву об’єктів images
    Усі елементи галереї додані в DOM за одну операцію додавання
    Є мінімальне оформлення галереї флексбоксами через CSS класи

Завдання 3

Напиши скрипт, який під час набору тексту в інпуті input#name-input (подія
input) підставляє його поточне значення в span#name-output як ім’я для
привітання. Обов’язково очищай значення в інпуті по краях від пробілів . Якщо
інпут порожній або містить лише пробіли, то замість імені у спан має
підставлятися рядок "Anonymous".

<input type="text" id="name-input" placeholder="Please enter your name" />
<h1>Hello, <span id="name-output">Anonymous</span>!</h1>

На що буде звертати увагу ментор при перевірці:

    На елементі input#name-input прослуховується подія input
    Під час набору тексту в інпуті його поточне значення підставляється в span#name-output як ім’я для привітання
    Значення в інпуті очищене від пробілів по краях
    Якщо інпут порожній або містить лише пробіли, то замість імені у спан має підставлятися рядок "Anonymous"

Завдання 4

Напиши скрипт управління формою логіна.

<form class="login-form">
  <label>
    Email
    <input type="email" name="email" />
  </label>
  <label>
    Password
    <input type="password" name="password" />
  </label>
  <button type="submit">Log in</button>
</form>

    відправлення форми form.login-form повинна відбуватися за подією submit.
    Під час відправлення форми сторінка не повинна перезавантажуватися.
    Якщо при сабміті у формі є незаповнені поля, виводь alert з попередженням про те, що 'All form fields must be filled in'. Не додавай на інпути атрибут required, валідація має відбуватися саме через JS.
    Якщо користувач заповнив усі поля і відправив форму, збери значення полів в об'єкт з двома властивостями, де ключ — це ім'я інпутів, а значення — відповідні значення цих інпутів, очищені від пробілів по краях. Для доступу до елементів форми використовуй властивість elements.
    При сабміті форми виведи об'єкт із введеними даними в консоль і очисти значення полів форми методом reset.

На що буде звертати увагу ментор при перевірці:

    Прослуховується подія submit
    Під час відправлення форми сторінка не перезавантажується
    Якщо при сабміті у формі є незаповнені поля, виводиться alert
    При сабміті в консоль виводиться об’єкт з двома властивостями, де ключі — це ім’я інпутів, а значення — відповідні значення цих інпутів, очищені від пробілів по краях
    Після сабміту елементи форми очищаються

Завдання 5

Напиши скрипт, який змінює колір фону елемента <body> через інлайн-стиль по
кліку на button.change-color і задає це значення кольору текстовим вмістом для
span.color.

<div class="widget">
  <p>Background color: <span class="color">-</span></p>
  <button type="button" class="change-color">Change color</button>
</div>

Для генерування випадкового кольору використовуй функцію getRandomHexColor().

function getRandomHexColor() { return
`#${Math.floor(Math.random() * 16777215) .toString(16) .padStart(6, 0)}`; }

Зверни увагу, що функція getRandomHexColor() повертає колір у hex-форматі, в той
час, як колір фону на <body> буде у форматі rgb. Це нормально й не потребує
якихось правок.

На що буде звертати увагу ментор при перевірці:

    Фон на <body> задається тільки після кліку на button.change-color
    При кожному кліку на елемент button.change-color фон <body> зафарбовується новим рандомним кольором
    На <body> і span.color значення одного й того самого кольору
